# Feedback game pitch

## Hier staat de feedback die gegeven is door de product owners tijdens de game pitch

Feedback op game pitch
Beste studenten van Team 3,
Gisteren hebben jullie de game gepitcht die jullie gaan bouwen in opdracht van LucaStars. Hieronder vinden jullie de feedback van de Product Owners. Verwerk deze feedback in het GDD die in jullie repository staat en push het uiterlijk donderdagochtend a.s. voor 9:00 naar Gitlab. Als iedereen een nieuwe formulierenset in Scorion heeft aangemaakt voor semester 2 (zie: Ronald van Raaphorst: Nieuwe formulierenset aanmaken in Scorion) wordt onderstaande feedback ook via een Scorion push-formulier gestuurd.

Presentatie (Doelgericht Interacteren)
Tops algemeen:
- Duidelijk laten zien in een ‘agenda’ wat het publiek kan verwachten.
- Hele mooie schetsen laten zien
Tips algemeen:
- Zorg dat de balans binnen het team iets wordt rechtgetrokken bij de volgende presentatie in wie/wat vertelt.
### Reflectie
Ik ben blij dat onze schetsen mooi worden gevonden en dat onze presentatie duidelijk was. Ik merkte zelf niet echt dat het balans niet zo goed was tijdens de presentatie, alleen dat Lisa wat minder vertelde omdat ze ziek was, maar ik wil hier wel aan werken voor de volgende presentatie.

Lisa: Enthousiasmerende houding, fijn om naar te luisteren/te kijken. Goede intonatie in je stem (ondanks dat je ziek was!). Probeer nog iets meer toe te lichten wat er op de sheets staat, los van de bullets. Hiermee voorkom je dat je aan het oplezen bent (dat kan het publiek ook).
### Reflectie
Fijn dat ondanks mijn ziekte, mijn intonatie en verhaal goed verstaanbaar en prettig om aan te horen was.
Helaas kon ik doordat ik ziek was ook minder goed voorbereiden en raakte ik daarom mijn verhaal vaker kwijt dan dat ik van mijzelf gewend ben. Ik ga mijn dia’s nog beter voorbereiden en hopelijk wanneer ik weer helemaal beter ben zal het helemaal merkbaar zijn in de manier waarop ik presenteer.

Anne: Je had een vrij grote sheet met veel informatie (flowchart) - sta hier dan even wat langer bij stil. Je houding kan iets enthousiasmerender – praat bijvoorbeeld wat meer met je handen en vind voor jezelf een ‘rusthouding’ (als je niet aan het woord bent) die stevig ‘staat’. Goede intonatie in je stem.
### Reflectie
Ik ga proberen te werken aan een betere houding voor de volgende presentatie. Ook had ik wat meer moeten vertellen, maar ik wist niet echt wat ik kon vertellen zonder te veel weg te geven. Ik ben wel blij dat mijn stem goed klonk.

Milan: Presenteer altijd met een open houding, als je met je armen over elkaar staat is dat een gesloten houding en minder enthousiasmerend voor het publiek. Grootste aandeel in het presenteren van het spel; goed gedaan en helder! Qua intonatie in je stem kun je nog werken aan meer variatie.
### Reflectie
Weet zelf niet precies waar ik mijn handen moet laten als ik niet aan de beurt ben, ik ga kijken hoe ik dat kan verbeteren. Variatie in mijn stem had ik niet door, ga ik aan werken.


Arsalaan: Je kunt je armen het beste naast je lichaam laten hangen in plaats van (half) in je zakken. Gebruik het om extra ‘kracht’ achter je verhaal te zetten door bijvoorbeeld te duiden met je handen. Werk aan je mimiek: laat het zien in je gezicht als je praat over iets wat je tof vindt (je product)! De intonatie van je stem mag gevarieerder.
### Reflectie
TODO

### Storyboard, overzichtskaart en dependency diagram (Software Ontwerpen)
- Jullie Story Board prikkelt de fantasie en is veelbelovend. Puzzels oplossen onder tijdsdruk is goed gevonden. Ook de doelgroep is goed gevonden. Wel willen we meer details in het Story Board zien. Jullie hebben nu de high lights in de presentatie opgenomen. 

### Reflectie
De feedback op onze storyboard is redelijk positief. We hadden wel meer details kunnen geven, maar we vonden het leuker om dingen geheim te houden en dachten dat onze presentatie kort moest blijven, dus dat hadden we niet gedaan. De naamgeving hebben we wel in ons project gevolgd, maar dit was ik vergeten voor de diagrams. Dit ga ik nog aanpassen.

Hebben jullie een meer uitgebreide versie van het Story Board?
- We willen graag een vollediger beeld van de Items en Characters.
- Overzichtskaart met Rooms volgt een duidelijke flow. Interessant dat je ook weer terug kunt naar Rooms. Dat maakt het geen standaard game flow. Het is nog onduidelijk waar het spel begint. Zorg voor een eenduidige naamgeving die de conventies volgt van de game engine. Dus ‘Hallway’ wordt ‘HallwayRoom’ Etcetera.
- Dependency diagram ziet er netjes uit. Zorg wel voor een naamgeving die voldoet aan de conventions van de game engine. Er is een standaard voor o.a. Rooms, Items en Characters.

Wireframes (Gebruikersinteractie)
Goed dat jullie al schetsen gemaakt hebben. Dit geeft al een goede indruk van de sfeer. Let er wel op dat jullie het TMC-proces goed volgen. Pak de betreffende learning stories erbij en zorg er een volgende keer voor dat jullie dit proces op orde hebben.

### Reflectie 
We snappen het TMC-proces volgens mij allemaal wel, maar we hebben het niet helemaal toegepast, omdat deze schetsen snel waren gedaan en we er niet veel over na gedacht hebben.

Backlog (Doelgericht Interacteren, Software Analyseren)
Jullie hebben nog geen Product Backlog. Die hadden we wel al graag willen zien met minimaal een epic Room met onderliggende user stories. Zorg ervoor dat jullie z.s.m. (een deel van) de requirements, acceptatiecriteria en user stories scherp hebben voor jullie game en dit opnemen in de GDD. En stem af met de Product Owners!

### Reflectie
We hebben de backlog gemaakt op maandag en dinsdag, dus we hebben dit nu wel af. We moeten het alleen nog aan de Product Owners laten zien, en dan is een groot deel van de backlog af.
